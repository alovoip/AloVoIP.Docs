# مقدمه
هدف این دستورالعمل هماهنگی بین تمامی افرادی است که محتوای آموزشی فنی (راهنما) تهیه می‌کنند.<br>
مواردی که در این حوزه لازم است مورد توجه قرار بگیرد به شرح زیر است:

## لحن و محتوا

- **در ابتدای متن حتما فهرست کنید که «در این بخش به موارد زیر می‌پردازیم:»**<br>
   وقتی در ابتدای هر مقاله‌ای به خواننده بگوییم که چه دستاوردهایی با خواندن این مطلب خواهد داشت، نظم و شفافیت قابل توجه و جذابی برای او ایجاد می‌کنیم.
- **کلام نگارشتان دوستانه و به حالت گفتگویی باشد.**<br>
   هرچه ساده‌تر بنویسید درک آن برای خواننده راحت و سریع خواهد بود.
- **مراقب باشید که لحن کلامتان محاوره‌ای نباشد**<br>
   با حفظ سادگی کلام باید مراقب باشید که کلمات کامل و بدور از بیان محاوره، نوشته شوند.
- **قابلیتی که قرار است در آینده به نرم‌افزار اضافه شود را هرگز بیان نکنید.**<br>
   هرگز از قابلیتی که در نرم‌افزار وجود ندارد یا قرار است در آینده به نرم‌افزار اضافه شود، یاد نکنید.
- **از لینک‌های پیوندی برای ارجاع به محتوای تکمیلی استفاده کنید.**<br>
   اگر متنی که می‌نویسید با متن دیگری کاملتر می‌شود، به آن لینک دهید.
- **قابلیت رو با مثال واقعی توضیح دهید.**<br>
   وقتی با یک مثال عینی مطلبی را آموزش دهید، درک آن برای خواننده قابل هضم و ملموس خواهد بود. 

## اصول و قواعد نگارشی

- **جمله‌بندی‌ها به صورت مخاطب **شما** باشد.**<br>
   وقتی به صورت مخاطب با خواننده صحبت کنید، متن برای او خواناتر شده و حس تعلق بیشتری به محتوا پیدا خواهد کرد.
- **اصول نگارش فارسی را رعایت کنید**.<br>
   جمله را با فعل به پایان برسانید.
- **پیش‌نیازها را قبل از متن راهنما ذکر کنید، نه در انتهای متن (مثل مجوز و ماژول مورد نظر)**<br>
   اگر هر ماژول یا قابلیتی که می‌خواهید برای آن متنی بنویسید مجوز یا ماژول پیش‌نیازی دارد، در ابتدای متن به آن اشاره کنید.
- **فولدرها و فایل‌های محتوا را به صورت CamelCase نام‌گذاری کنید.**<br>
   برای یکپارچی در ساختار محتوا باید نام فولدرها و فایل‌ها به صورت CamelCase و پیوسته نام‌گذاری شوند. به عنوان مثال: NewUser.md


## قالب‌بندی، نقطه‌گذاری و سازماندهی متن

- **املای صحیح کلمات، فاصله، نیم‌فاصله، ویرگول و ... را رعایت کنید.**<br>
   حتما طبق متن نمونه‌ای که در اختیارتان قرار داده‌ایم اصول علائم نگارشی را رعایت نمایید.
- **جذابیت بصری ایجاد کنید.**<br>
   از تمام ابزارهایی مثل بولت، لیست عددی، لیست بدون عدد، بولد کردن متن، جدول، کادر نکته و ... استفاده کنید که متن برای خواننده جذابیت داشته باشد.

## تصاویر

- **برای تصاویر عنوان مناسب انتخاب کنید (Aalt text)**<br>
   وقتی از تگ image استفاده می‌کنید حتما برای آن متناسب با کاربرد دقیق عکس، alt text بنویسید.
- **تصاویر را به صورت Snake-Case نام‌گذاری کنید.**<br>
   نام عکس را با خط فاصله، نام گذاری کنید. به عنوان مثال New-user-creation.png

