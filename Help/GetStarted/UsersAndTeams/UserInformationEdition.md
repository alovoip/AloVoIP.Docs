# ویرایش اطلاعات اپراتورها

در این بخش به موضوعات زیر می‌پردازیم:
-	[مقدمه](#Introduction)
-	[ویرایش اطلاعات شخصی](#ChangePErsonalInformations)
-	[ویرایش نقش اپراتور ](#ChangeOperatorRole)
-	[ویرایش رمز عبور](#ChangePersonalPassword)
-	[تعیین داخلی هر اپراتور](#ChooseOperatorExtention)
-	[مدیریت یک دپارتمان](#MangementOFDepartman)

## مقدمه {#Introduction}
وقتی که شما اپراتور ایجاد می‌کنید بعدا ممکن است بخواهید اطلاعات شخصی اپراتور مانند نام، نام خانوادگی، رمز عبور، نقش اپراتور و.... را تغییر دهید و یا داخلی دیگری به آن اپراتور اختصاص دهید برای اعمال هرکدام از این تغییرات باید با رجوع به صفحه اطلاعات اپراتور، فیلدهای مورد نظر را ویرایش کنید.
## تغییر ویرایش اطلاعات شخصی {#ChangePErsonalInformations}
برای تغییر و ویرایش اطلاعات یک اپراتور کافی است مراحل زیر طی شود:
1.	در پنل الوویپ وارد تنظیمات سیستم (سمت چپ، بالای صفحه) شوید.


![تغیر مشخصات کاربر](./Images/path-creat-operator.png)

2. در صفحه باز شده گزینه مدیریت اپراتورها را انتخاب کنید.

![تغیر مشخصات کاربر](./Images/path-creat-operatot1.png)

3.	اپراتوری که میخواهید اطلاعات آن را ویرایش کنید جستجو کرده و روی دکمه عملیات کلیک کنید و از زیرمنوی باز شده گزینه ویرایش را انتخاب کنید.

![تغیر مشخصات کاربر](./Images/EDIT-OP.jpg)

4.	در صفحه باز شده در قسمت تنظیمات عمومی‌می‌توانید اطلاعات کاربری را تغییر دهید.

![تغیر مشخصات کاربر](./Images/ceat-path-operator-detail.png)

>**نکته**<br>
نام کاربری اپراتور قابل تغییر نیست و اگر قصد تغییر نام اپراتور را داشته باشد باید توسط ادمین 
پنل این کاربری حذف و  اپراتوری با نام کاربری جدید ایجاد شود.

## ویرایش نقش اپراتور {#ChangeOperatorRole}
شما می‌توانید نقش یک اپراتور را بر اساس دسترسی‌هایی که دارد تغییر دهید نقش‌های یک اپراتور می‌تواند به صورت زیر باشد:
-	اپراتور
اگر فقط تیک اپراتور را بزنید این کاربری که ایجاد کردید فقط می‌تواند دیتای تماس‌های خودش و نظر سنجی را مشاهده کند.


-	مدیر سیستم
با انتخاب مدیر سیستم، کاربر دسترسی کامل به سیستم تلفنی الوویپ را دارد.


-	مدیر بخش‌هایی از پنل الوویپ
اگر بخواهید کاربر فقط مدیریت بخش‌هایی از پنل الوویپ را داشته باشد کافی است گزینه اپراتور و مدیریت بخش مربوطه که روبروی آن قرار دارد را انتخاب کنید.


![تعیین سطح دسترسی ](./Images/Determining-the-access-level.jpg)


## ویرایش رمز یک اپراتور {#ChangePersonalPassword}
اگر شما یک اپراتور در پنل الوویپ ایجاد کرده باشید و نیاز به تغییر رمز عبور آن داشته باشید، کافی است در پنل الویپ مراحل زیر را دنبال کنید:
1-	وارد قسمت تنظیمات سیستم > مدیریت اپراتورها شوید. در صفحه باز شده که شامل تمام اپراتورهای ساخته شده در پنل الوویپ است، اپراتور مورد نظر را جستجو کرده و روی گزینه عملیات که در روبروی اپراتور مورد نظر قرار دارد کلیک کنید و از زیر منوی باز شده تغییر کلمه عبور را انتخاب کنید

![تغیر رمز اپراتور ](./Images/path-changepass1.png)

2-	در صفحه باز شده رمز جدید را انتخاب و تکرار آن را هم وارد کنید و سپس روی دکمه ثبت کلیک کنید.


![تغیر رمز اپراتور ](./Images/Changing_pass.jpg)

## تعیین داخلی هر اپراتور {#ChooseOperatorExtention}
برای اینکه اپراتور بتواند آماری از تعداد تماس‌هایش داشته باشد و  یا رکورد تماس‌هایش را مشاهده کند باید به اپراتور، داخلی اختصاص داده شود که بدین منظور مراحل زیر را طی کنید:
1.	در پنل الوویپ وارد تنظیمات سیستم > مدیریت اپراتورها > عملیات >  مدیریت دسترسی به داخلی‌ها  شوید.


![تعیین  داخلی برای هر اپراتور ](./Images/ChoosanExtention.jpg)

2. در صفحه باز شده داخلی یا داخلی‌های مدنظر را به اپراتور تخصیص دهید و دکمه ثبت را بزنید

![تعیین  داخلی برای هر اپراتور ](./Images/ChoosanExtention-2.jpg)

## مدیریت یک دپارتمان
برای اینکه بتوانید به عنوان مدیر، دسترسی به یک دپارتمان خاص جهت  کنترل و مدیریت  داخلی‌ها داشته باشید به عنوان مثال دسترسی به گزارش تماس ، شنود و نجوا، کنفرانس،مشاهده صف‌هاو... باید در پنل الوویپ مسیر زیر را طی کنید

1.	تنظیمات سیستم > مدیریت اپراتورها > عملیات > مدیریت دسترسی تماس به دپارتمان را انتخاب کنید.

![مدیریت دسترسی در دپارتمان](./Images/Department-access-management.jpg)


2. در قسمت دپارتمان‌ها بر روی دپارتمانی که می‌خواهید بر روی آن مدیریت داشته باشید کلیک کنید و در قسمت لیست دسترسی‌ها موارد مورد نظر را انتخاب و سپس روی دکمه افزودن کلیک کنید

![مدیریت دسترسی در دپارتمان](./Images/Department-access-management-2.jpg)