# منشی تلفنی

در این بخش به موضوعات زیر می‌پردازیم:

-	[هدف از تنظیم منشی تلفنی](#PurposeOfIVR)

-	[ایجاد یک منشی تلفنی جدید]()

-	[ویرایش منشی تلفنی]()

## هدف از تنظیم منشی تلفنی

با استفاده از منشی تلفنی (IVR) که یک صدای ضبط شده ایی است شما می‌توانید یک تماس ورودی را بر اساس سناریو سازمان خود به مقصد تعریف شده هدایت ‌کنید.با این کار شما از ارتباطات تلفنی غیر ضروری
با داخلی های غیر مرتبط جلوگیری می‌کنید در نتیجه هم در وقت و هم انرژی صرفه جویی می‌گردد.

## ایجاد یک منشی تلفنی جدید

برای ایجاد یک منشی تلفنی جدید مراحل زیر را باید طی کنید:
-	روی **سیستم تلفنی** کلیک کرده،**منشی تلفنی** را انتخاب کنید. در صفحه باز شده روی گزینه **افزودن** کلیک کنید

![مسیر وارد شدن به ماژول منشی تلفنی](./Images/ivr-route.png)

![مسیر وارد شدن به ماژول منشی تلفنی](./Images/ivr-route1.png)

-	اول یک  **نام**  را انتخاب کنید مثلا ivr-main  و  یک **توضیحات**  درباره آن بدهید.

-	در قسمت  **نوع مقصدتماس نامعتبر** می‌توانید تعریف کنید که وقتی یک تماسی روی منشی تلفنی شما قرار گرفت و تماس گیرنده به اشتباه عددی را وارد کرد چه اتفاقی بیفتد برای مثال می‌توانید تعیین کنید به صف پشتیبانی وصل شود.

-	در قسمت **نوع مقصد پایان زمان** می‌توانید تعریف کنید که اگر تماسی روی منشی تلفنی شما آمد و تماس گیرنده عددی را وارد نکرد بعد از اتمام IVR چه اتفاقی بیفتد.مثلا به داخلی   1026 وصل شود.

-	در انتها روی دکمه ثبت کلیک کنید. منشی تلفنی شما ساخته شد


![تنظیمات ماژول منشی تلفنی](./Images/ivr-route2.png)

## ویرایش منشی تلفنی

برای ویرایش یک منشی تلفنی ،آن را  انتخاب کنید و روی  **عملیات**  کلیک کنید سپس از منوی باز شده گزینه  **ویرایش**  را انتخاب کنید

![تنظیمات ماژول منشی تلفنی](./Images/ivr-route3.png)

-	در صفحه باز شده در قسمت **اعلامیه**شما می‌توانید مشخص کنید چه صدایی پخش شود . لازم به ذکر است،صدای مدنظر خود را از منوی **سیستم تلفنی> فایل های صوتی** می‌توانید بارگذاری کنید.

-	در قسمت **شماره گیری مستقیم** تعیین کنید اگر تماسی روی منشی تلفنی آمد، تماس گیرنده بتواند داخلی را مستقیم بگیرد یا نه.برای فعال کردن این امکان باید گزینه **Extension** را انتخاب کنید.

-	گزینه **اتمام زمان**: در قسمت تنظیمات اولیه مشخص کردید که اگر تماس گیرنده صدای منشی تلفنی را شنید و عددی وارد نکرد به داخلی 1026 وصل شود.حالا در این قسمت می‌توانید مشخص کنید وقتی تماس گیرنده صدای IVR را شنید و تمام شد بعد از چند ثانیه آن تماس را به داخلی 1026 وصل کند.default آن روی 10 ثانیه است که ممکن است زیاد باشد از این رو می‌توانید آن را روی 2 ثانیه بگذارید.
نکته
هیچوقت اتمام زمان را روی صفر قرار ندهید چون روی 
حالت پیش فرض خودش می‌رود که همان 10 ثانیه است.

-	در **تعداد تلاش های ناموفق**شما می‌توانید تعیین کنید چه تعداد دفعاتی تماس گیرنده روی منشی تلفنی می‌تواند عدد اشتباهی وارد کند. به عنوان مثال می‌توانید بگویید بعد از 3 بار وارد کردن عدد اشتباه آن تماس به صف پشتیبانی وصل گردد.شما مقصد را قبلا در تنظیمات اولیه مشخص کردید

-	در قسمت**ضبط تلاش های ناموفق** هم می‌توانید مشخص کنید که تماس گیرنده به ازای هر عدد اشتباهی که وارد کرد صدایی برایش پخش شود.مثلا اعلام کند عددی که وارد می‌کنید اشتباه است.

-	در قسمت **پیام تماس های ناموفق** هم می‌توانید مشخص کنید که بعد از 3بار عدد اشتباهی که تماس گیرنده  وارد کرد یک پیغامی پخش شود که مثلا ورودی های شما نامعتبر بود لطفا منتظر باشید .
که به بخش مربوطه وصل شوید.

-	در قسمت **تلاش در صورت اتمام زمان** می‌توانید تعیین کنید که آن تماس در صورت اتمام زمان تا چند بار وقت داشته باشد که عدد یا داخلی وارد کند.و در قسمت **پیام تلاش مجدد در اتمام زمان** هم می‌توانید مشخص کنید که اگر  تماس گیرنده عددی یا داخلی را مثلا تا 3 بار وارد نکند صدایی برایش پخش شودکه زمان شما به اتمام رسید و آن را مجدد به مقصدی که از قبل برایش تعریف کردید وصل کند.

![تنظیمات ماژول منشی تلفنی](./Images/ivr-route4.png)

در قسمت افزودن آیتم هم تعریف می‌کنید که اگر تماسی وارد این منشی تلفنی شود تماس گیرنده با وارد کردن اعداد1،2،3و... بتواند به بخش های مربوطه وصل شود.مثلا فرض کنید شما برای سازمان خود تعریف کردید،اگر عدد 1 وارد شد به صف پشتیبانی وصل شود یا اگر عدد 2را زد به یک داخلی خاصی وصل شود.برای انجام این کار روی **افزودن آیتم** کلیک کنید.در قسمت **کلید ورودی** عدد مدنظر را وارد کنید و در قسمت **نوع مقصد و کد مقصد** هم باید مشخص کنید به کدام داخلی،صف و......وصل شود.به بعنوان مثال یک سناریو بصورت زیر می‌توانید تعریف کنید که هر کسی عدد 1 را زد به صف فروش وصل شود،با زدن عدد 2 به پشتیبانی وصل شود و اگر 3 را بزند به داخلی1024  وصل شود. در نهایت روی دکمه ثبت کلیک تا تنظیمات ذخیره گردد


![تنظیمات ماژول منشی تلفنی](./Images/ivr-route5.png)
