# ایجاد داخلی

در این بخش به موضوعات زیر می‌پردازیم:
•	[هدف از ساخت یک داخلی در پنل الوویپ](#Goal-Of-Create-Extention-In-panel)

•	[مراحل ایجاد داخلی در پنل الوویپ ](#How-To-Create-Extention)

•	[تعریف داخلی‌ها از طریق اکسل](#Create-Extention-In-Excel)


## هدف از ساخت یک داخلی در پنل الوویپ{#Goal-Of-Create-Extention-In-panel}

زمانی که یک سرور ویپ در یک سازمان راه اندازی می‌‌‌شود نیاز به این است که کارشناسان داخل سازمان، داخلی داشته باشند تا بتوانند هم با افراد داخل سازمان و هم خارج از سازمان ارتباط برقرار کنند.

## مراحل ایجاد داخلی در پنل الوویپ{#How-To-Create-Extention}
برای ایجاد یک داخلی در پنل الوویپ باید طبق مراحل زیر عمل کنید: 
1.	برای ایجاد داخلی جدید در پنل الوویپ از مسیر **منو سیستم تلفنی** > **داخلی‌ها** وارد شوید. در این بخش داخلی‌هایی که در سازمان وجود دارند را میتوانید مشاهده کنید و حتی بصورت اکسل تمام داخلی‌ها را دانلود کنید .
2.	برای اضافه کردن یک داخلی جدید روی  افزودن کلیک کنید.
3.	در صفحه باز شده انتخاب نوع دستگاه را روی  SIPبگذارید. چون اکثر دستگاه‌های در بازار این پروتکل را پشتیبانی می‌کنند.
4.	شماره داخلی را وارد کنید. پیشنهاد می‌شود برای واحدهای مختلف سازمان‌تان سری داخلی در نظر بگیرید. مثلا سری 400 تا 499 برای داخلی‌های مرکز تماس انتخاب شوند. در این مثال داخلی 5050 در نظر گرفته شده است.
5.	نام کاربری مرتبط با این داخلی را در این قسمت وارد کنید. یک استاندارد برای تعریف نام کاربری تعیین کنید. نام کاربری باید انگلیسی بوده و ترکیبی از حرف نام و نام خانوادگی کاربر باشد. به عنوان مثال a.dadgar
6.	یک رمز عبور برای آن داخلی در نظر بگیرید.  


> **نکته** <br>
وقتی ثبت را بزنید آن داخلی ساخته می‌شود و می‌توانید آن را روی IP Phone ویا Soft Phone تنظیم کنید. وقتی داخلی 5050 با بقیه افراد سازمان تماس میگیرد روی تلفن فرد پاسخ دهنده a.dadgar نمایش داده می‌شود که همان  Caller IDاست.

## تعریف داخلی‌ها از طریق اکسل{#Create-Extention-In-Excel}
اگر قصد دارید تعداد زیادی داخلی را همزمان ایجاد کنید بجای اینکه تک به تک این داخلی‌ها ساخته شود می‌توانید از طریق اکسل تمام داخلی‌ها را وارد سیستم تلفنی خود کنید. برای این کار کافی است مراحل زیر طی شود.
1.	در منو سیستم تلفنی > داخلی‌ها وارد شوید.
2.	گزینه افزودن تجمیعی را انتخاب کنید.

3.	در صفحه باز شده نمونه فایل اکسل را دانلود کنید و فیلدهای مشخص شده را پر کنید.
4.	سپس در قسمت بارگذاری فایل، اکسل مربوطه را انتخاب کنید و دکمه ثبت را بزنید. با این کار تمام داخلی‌های تعریف شده یکجا به سیستم تلفنی اضافه می‌شوند.


