<div dir="rtl">

# مفاهیم و اصطلاحات پرکاربرد

## خطوط آنالوگ

خطوط آنالوگ شهری شامل خط های هشت رقمی مخابرات می‌باشد که برای ارتباط با سیستم تلفنی ویپ نیاز به مبدل آنالوگ به دیجیتال که با عنوان گیتویFxo می‌شناسید دارید. تا بتوانید از این طریق با  تعریف  مسیرهای ورودی و خروجی تماس به سیستم تلفنی داشته باشید.در نظر داشته باشید روی هر خط آنالوگ در هر لحظه یک تماس فقط دارید.

## گیتوی

در یک تعریف ساده، می‌توان گیت وی (Gateway) را یک مبدل آنالوگ به ویپ دانست. به این معنی که به کمک این دستگاه می‌توانید خطوط شهری را به ویپ متصل کنید.

• **FXO** 


این درگاه برای دریافت تماس از خطوط POT استفاده می شود. بوسیله این درگاه سرور به تماس های ورودی از خطوط آنالوگ عکس‌العمل نشان میدهد. به عنوان مثال اگر شما نیاز به یک منشی دیجیتال بر روی خط آنالوگ داشته باشید وجود درگاه FXS الزامی است.

• **FXS** 

این درگاه برای استفاده از یک تلفن یا فکس آنالوگ در سیستم ویپ استفاده می شود. در‌واقع این درگاه کار یک ATA را انجام میدهد بعلاوه تأمین برق دستگاه نیز به عهده این درگاه است. به عبارت دیگر اگر شما تعدادی تلفن آنالوگ دارید و میخواهید با هزینه کمتر و بدون خرید تلفن آی پی سرویس ویپ را راه اندازی کنید به ازای هر تلفن آنالوگ شما باید یک درگاه FXS داشته باشید. این یعنی شما باید یک کارت تلفن آنالوگ با درگاههای FXS بخرید.

• **GSM**

این نوع گیتوی به شبکه ویپ این امکان را می‌دهد که نقل و انتقال داده را با شبکه‌ های GSM انجام دهد. و از طریق شبکه GSM میتوان به شبکه‌های دیگر آنالوگ و دیجیتال دسترسی داشت

## خطوط سیپ ترانک

در واقع SIP Trunk ، یک لینک ارتباطی مبتنی بر پروتکل SIP  میان دو مرکز تلفن است. این دو مرکز تلفن می توانند مراکز تلفن خصوصی یک سازمان یا شرکت باشند و یا این که یکی از آن ها مرکز تلفن مخابراتی و دیگری مرکز تلفن یک سازمان یا شرکت باشد. SIP Trunk می تواند انتقال دهنده ی صدا، تصویر، کنفرانس صوتی یا تصویری یا حتی برقرار کننده ی ارتباط میان برنامه های کاربردی نیز باشد. برای برقراری یک SIP Trunk بایستی مرکز تلفن های طرفین این ارتباط، قابلیت پشتیبانی از پروتکل SIP را داشته باشند. در خطوط سیپ ترانک با طول ارقام ۸ رقم امکان ساخت و تخصیص شماره های دلخواه به هر بخش یا داخلی از شرکت وجود دارد. خطوط سیپ ترانک با تعداد کانال های بالا ارائه می شود ( 10 کانال به بالا ) و به همین دلیل خطوط هیچ گاه اشغال نمی شوند.


## آی پی فون

تلفن IP یا همان تلفن‌های تحت شبکه به تلفن‌هایی گفته می‌شود که در [سیستم voip](http://www.novinvoip.com/how-to-choose-the-best-backup-for-voip/) استفاده می‌شوند. در واقع «IP Phone» یک دستگاه دیجیتال هوشمند است که واسط آن شبکه «LAN» می‌باشد و دارای آدرس «IP» و کانکتور مخصوص به خود است که به وسیله این‌ها می‌تواند درون هر پورتی از یک شبکه «LAN» قرار گیرد. به دلیل اختصاص «IP» به این تلفن‌ها امکاناتی نظیر ارتباطات کنفرانس، پیام رسانی یکپارچه، چک کردن پست الکترونیک و... در اختیار کاربر قرار گرفته است.

## سافت فون

سافت فون (soft phone) در واقع همان تلفن های IP به صورت  نرم افزاری هستند که تمامی امکانات تلفن های سخت افزاری را به کاربران ارائه می کنند. این تلفن های نرم افزاری تحت شبکه بوده و از این بستر برای برقراری تماس ها استفاده می کنند. 

## وب فون

اصطلاحات شبکه است که برای نوعی از تلفن بکار می رود که شبیه تلفن های تحت شبکه است با این تفاوت که از طریق مرورگر قابل استفاده است.




## پینگ

پینگ (Ping) مخفف Packet Internet Groper معیاری برای اندازه‌گیری مدت‌ زمان اتصال بین دو دستگاه در یک شبکه است که باعث می‌شود فاصله زمانی رفت و برگشت یک بسته اطلاعاتی (Packet) را متوجه شوید. هرچه پینگ‌ پایین‌تر باشد، یعنی سرعت ارسال و دریافت اطلاعات بیشتر است.

## آی پی

به زبان ساده در شبکه محلی یا بین المللی، هر دستگاهی برای شناسایی و امکان اتصال به آن شبکه نیاز به یک شناسه دارد. این شناسه تحت عنوان آی پی به دستگاه های مختلف اعطا می شود تا دسترسی به آنها و همچنین دسترسی آنها به شبکه مقدور باشد. 

## پکت لاست

هنگام دسترسی به اینترنت یا هر شبکه ای، واحدهای کوچکی از داده به نام بسته ارسال و دریافت می شود. هنگامی که یک یا چند مورد از این بسته ها نتوانند به مقصد مورد نظر خود برسند، به آن از پکت لاس می‌گویند.

## فایروال

از اصطلاحات شبکه که به یک جریان امنیتی اشاره دارد. جریانی که بر اساس قوانینی، ترافیک ورود و خروج به یک LAN را کنترل می کند. فایروال دسترسی دستگاه ها و برنامه های شبکه خصوصی را تایید یا رد می کند.

## پروتکل سیپ(Sip)

پروتکل سیپ یک پروتکل سیگنالینگ ارتباطی است که به صورت گسترده برای کنترل session های ارتباطات Multimedia مورد استفاده قرار می‌گیرد. از SIP در کار کنترلی ارتباطاتی همچون انتقال صدا و ویدئو بر روی شبکه‌های IP استفاده می‌شود. پروتکل SIP کنترل شروع، تغییر و پایان session را انجام می‌دهد . و از. در حال حاضر پروتکل SIP یکی از محبوب ترین و پراستفاده ترین پروتکل های ویپ است و اکثر شرکت های تولید کننده نرم افزار و سخت افزارهای ارتباطی از این پروتکل به عنوان پروتکل اصلی ویپ خود استفاده می کنند.

## پروتکلIAX

پروتکل IAXمخفف عبارت Inter-Asterisk Exchange است. این پروتکل، پروتکل مورد استفاده در استریسک است و در برخی از سافت سوئیچ ها و تلفن های تحت شبکه نیز پشتیبانی می شود. . پروتکل IAX برای حل مشکلات موجود در پروتکلSIP طراحی و ساخته شد. به طور معمول این پروتکل از پورت ۴۵۶۹، رویUDP استفاده کرده و از انتقال انواع دیتا و ارتباطات تصویری پشتیبانی می کند IAX انتقال چندین کانال مختلف دیتا بر روی لینک را امکان پذیر کرده و با فایروال ها نیز بسیار عالی کار می کند IAX. از یک مسیر برای سیگنالینگ و مدیا استفاده می کند و بر مبنای اعداد باینری است که اجازه می دهد تا دستورات و کدها را به کوچکترین اندازه ممکن فشرده کند.


## Video Codec

کدک ویپ سیگنال صوتی را تبدیل به داده دیجیتال و فشرده قابل ارسال بر بستر شبکه می کند. در واقع بدون وجود کدک برقراری تماس ممکن نیست.

## فکس سرور

به سروری در شبکه ویپ اطلاق می شود که کامپیوتر های کلاینت می توانند از طریق آن فکس ارسال نمایند.


